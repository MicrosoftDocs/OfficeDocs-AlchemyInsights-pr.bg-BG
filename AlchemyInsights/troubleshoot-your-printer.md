---
title: Отстраняване на неизправности в принтера
ms.author: pebaum
author: pebaum
manager: mnirkhe
ms.audience: Admin
ms.topic: article
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001214"
- "3186"
ms.openlocfilehash: 42125b5103f429c1287400c3c1dc659cfa2067b7
ms.sourcegitcommit: e332b3229881a1cf65ac84250d88256081b237bf
ms.translationtype: HT
ms.contentlocale: bg-BG
ms.lasthandoff: 03/28/2020
ms.locfileid: "43034139"
---
# <a name="troubleshoot-your-printer"></a>Отстраняване на неизправности в принтера

Първо, изпробвайте **цикъла на включване на принтера**. Изпълнете следните стъпки:

1. Изключете принтера и извадете захранващия кабел.

2. Изчакайте 30 секунди.

3. Включете отново кабела на принтера и включете принтера.

Ако това не реши вашият проблем, изпълнете инструмента за отстраняване на неизправности, като отидете на **Старт > Настройки > Актуализиране и защита > Отстраняването на неизправности**. Щракнете върху **Принтер** и после върху **Изпълни инструмента за отстраняване на неизправности**.

**Ако принтерът ви е свързан към компютъра чрез мрежова връзка** (ако бързате, е възможно да можете да накарате принтера си да работи бързо с помощта на USB кабел, с който включите принтера директно в своя компютър):

1. **Проверете мрежовата връзка на принтера**.
    
    - Следвайте инструкциите на принтера си, за да проверите мрежовата връзка.

    - Ако принтерът ви не е свързан към мрежа, следвайте инструкциите на устройството си, за да се свържете с мрежата.

2. **Мрежовата връзка на компютъра трябва да е същата като тази на принтера**.

    - Щракнете върху **Старт > Настройки > Мрежа и интернет**.

    - Под **Състояние на работата в мрежа** намерете името на мрежата си. То трябва точно да съвпада с името на връзката на принтера.

    - Ако тези две връзки не са едни и същи, сменете връзката на компютъра си, за да съвпада с мрежата на принтера.

Можете също да опитате да **премахнете и преинсталирате мрежовия си принтер**:

1. **Премахнете принтера в "Настройки"**.

    - Щракнете върху **Старт > Настройки > Устройства > Принтери и скенери**.

    - Под "Принтери и скенери" щракнете върху принтера, за който отстранявате проблем. Щракнете върху **Премахване на устройство**. Следвайте инструкциите, за да премахнете напълно принтера.

2. **Премахване на всеки софтуер от други разработчици на принтери**.

    - Щракнете върху **Старт > Настройки > Приложения**.

    - Под заглавката на "Приложения и функции" превъртете, за да намерите всеки софтуер, инсталиран от производителя на принтера (например HP, Canon или Epson).

    - Щракнете върху софтуера и щракнете върху **Деинсталирай**.

3. **Изключване и рестартиране на принтера**.

    - Изключете принтера и извадете захранващия кабел. Изчакайте 30 секунди. Включете отново кабела на принтера и включете принтера.

4. **Преинсталиране на вашия принтер в "Настройки"**.

    - Щракнете върху **Старт > Настройки > Устройства > Принтери и скенери**.
 
    - Щракнете върху **Добавяне на принтер или скенер** в горния край на екрана и следвайте инструкциите, за да преинсталирате принтера.
